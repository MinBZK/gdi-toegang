<html class="frame"><head><meta http-equiv="Content-Type" content="text/html;charset=utf-8"><title>Domeinarchitectuur toegang</title><script type="text/javascript" src="../../lib/jquery/jquery.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><script type="text/javascript" src="../../lib/bootstrap/js/bootstrap-3.3.2.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><link type="text/css" rel="stylesheet" href="../../css/model.css"><script type="text/javascript" src="../../js/frame2.js"></script></head><body><style>p,ul,ol {font-size: 14px;}h1 {color: #000088;font-family: "Open Sans","Helvetica Neue",Helvetica,Arial,sans-serif;font-size: 150%;font-weight:bold;}h2 {color: #000088;font-family: "Open Sans","Helvetica Neue",Helvetica,Arial,sans-serif;font-size: 120%;font-weight:bold;}h3 {color: #000088;font-family: "Open Sans","Helvetica Neue",Helvetica,Arial,sans-serif;font-size: 110%;font-weight:bold;}li {list-style: disc;}</style><div class="panel panel-default root-panel"><div class="panel-heading root-panel-heading"><b>Domeinarchitectuur toegang</b></div><div class="panel-body root-panel-body"><h1> Inhoudsopgave</h1><p>
<table class="table">
<tr><td width =40>1</td><td><b>Inleiding</b></td></tr>
<tr><td>1.1</td><td>Aanleiding</td></tr>
<tr><td>1.2</td><td>Dit document</td></tr>
<tr><td>1.3</td><td>Relatie met andere initiatieven</td></tr>
<tr><td>2</td><td><b>Veranderfactoren</b></td></tr>
<tr><td>2.1</td><td>Beleid</td></tr>
<tr><td>2.2</td><td>Wet- en regelgeving</td></tr>
<tr><td>2.3</td><td>Ontwikkelingen</td></tr>
<tr><td>2.4</td><td>Knelpunten</td></tr>
<tr><td>2.5</td><td>Capabilities</td></tr>
<tr><td>3</td><td><b>Doelarchitectuur</b></td></tr>
<tr><td>3.1</td><td>Architectuurvisie</td></tr>
<tr><td>3.2</td><td>Architectuurprincipes</td></tr>
<tr><td>3.3</td><td>Veranderinitiatieven<br>
</table>
</p>
<h1>1 Inleiding</h1><p><b>Aanleiding</b>
<p>De overheid digitaliseert en dat roept vragen op over hoe overheidsorganisaties hun processen, gegevens en systemen moeten inrichten. De Generieke Digitale Infrastructuur (GDI) ondersteunt de digitale overheid met afspraken, standaarden en voorzieningen. In de MIDO governancestructuur werken overheidsorganisaties samen aan de doorontwikkeling van de digitale overheid en de GDI. Er is vanuit deze governance een <a href="https://pgdi.nl/files/view/82435cdb-9861-4a46-8152-288f666dc32f/gdi-meerjarenvisie.pdf">meerjarenvisie</a> en een <a href ="https://pgdi.nl/ado">Architectuur Digitale Overheid 2030</a> opgesteld die op hoofdlijnen beschrijft hoe de digitale overheid zich de komende jaren zou moeten doorontwikkelen. Deze architectuur wordt nader uitgewerkt in vier domeinarchitecturen op het gebied van interactie, toegang, gegevensuitwisseling en infrastructuur. Gegevensuitwisseling is het domein dat gaat over het uitwisselen van gegevens tussen de informatiesystemen van overheidsorganisaties en met andere organisaties. Deze gegevens worden richting gebruikers ontsloten in de context van het domein interactie. De beveiligde toegang tot gegevens is onderdeel van het domein toegang. Domein infrastructuur ondersteunt de andere domeinen met generieke voorzieningen, zowel software als hardwarematig.</p>
<p>Het domein toegang is alles dat nodig is om de authenticiteit en bevoegdheden van digitale identiteiten te controleren. Toegangsmaatregelen zijn nodig in het kader van informatiebeveiliging. Het is grotendeels synoniem met wat ook wel "identity & access management" wordt genoemd. Dit is iets dat zowel binnen organisaties als over organisatiegrenzen heen aandacht vraagt. In de context van de GDI gaat het vooral over organisatie-overstijgende toegang voor burgers en organisaties. Dit staat relatief los van hoe organisaties hun eigen medewerkers toegang verlenen, alhoewel het ook gebruikt kan worden om medewerkers van de ene overheidsorganisatie toegang te geven tot andere overheidsorganisaties. De toegangsinfrastructuur is de verzameling van gemeenschappelijke afspraken, standaarden en voorzieningen die nodig zijn om toegang te faciliteren. Landelijke voorzieningen zoals DigiD en eHerkenning zijn belangrijke onderwerpen van gesprek, maar het toegangslandschap is tevens aan het veranderen. Zo zullen er in de toekomst ook private middelen worden toegelaten om toegang te verkrijgen tot overheidsdiensten. Daarnaast worden er in het kader van de nieuwe eIDAS verordening European Digital Identity Wallets geïntroduceerd die ook als authenticatiemiddel kunnen worden ingezet. In meer algemene zin hebben ontwikkelingen zoals Self Sovereign Identity grote impact op hoe idealiter met toegang wordt omgegaan.</p>
<p><b>Dit document</b></p>
<p>Dit document beschrijft de domeinarchitectuur voor toegang, als onderdeel van de Generieke Digitale Infrastructuur. Het gaat vooral in op toegang voor burgers en bedrijven, alhoewel een deel van de principes en modellen ook gebruikt zouden kunnen worden voor interne toegang voor medewerkers. Het is opgesteld in een interbestuurlijke werkgroep met vertegenwoordigers van verschillende overheidsorganisaties. Deze zijn ondersteund door bureau MIDO van het ministerie van BZK. Het beschrijft de ontwikkelingen en wet- en regelgeving en vertaalt deze naar een visie en kaders voor de inrichting van toegang tot overheidsorganisaties. Het document is vooral gericht op enterprise-, informatie- en security-architecten bij overheidsorganisaties. Het document is een doorontwikkeling van de eerdere domeinarchitecturen voor identificatie & authenticatie en machtigen & vertegenwoordigen maar kent een andere structuur en opzet. Zo is ervoor gekozen om de architectuur zoveel mogelijk in de modelleertaal ArchiMate uit te werken en de details ervan alleen on-line beschikbaar te stellen. Dit document is daarmee een samenvatting en verwijzing naar details die on-line te vinden zijn. De architectuur wordt on-line ook doorontwikkeld en beheerd in <a href="https://github.com/minbzk/gdi-toegang">GitHub</a>, waardoor de meest actuele versie daar te vinden is. Daar zijn ook bestanden te vinden die direct kunnen worden ingelezen in het Open Source modelleertool Archi.
</p>
<p>Deze domeinarchitectuur heeft een relatie met de andere domeinarchitecturen, de Architectuur Digitale Overheid en NORA. Met name de domeinarchitectuur gegevensuitwisseling is sterk gerelateerd aan deze domeinarchitectuur, omdat het uitwisselen van gegevens in veel gevallen om toegang vraagt. Er is bewust voor gekozen om geen delen uit de domeinarchitectuur gegevensuitwisseling in te kopiëren in deze architectuur, zodat er één duidelijke bron van informatie over gegevensuitwisseling is. De consequentie hiervan is dat lezers wordt gevraagd om de <a href="https://github.com/minbzk/gdi-gegevensuitwisseling">domeinarchitectuur gegevensuitwisseling</a> ook te lezen om een volledig beeld van toegang te krijgen. Deze domeinarchitectuur is nadrukkelijk afgestemd op de <a href ="https://pgdi.nl/ado">Architectuur Digitale Overheid 2030</a> en de <a href="https://www.noraonline.nl">NORA</a>. Hierdoor is de domeinarchitectuur te beschouwen als een doorvertaling en concretisering van deze overkoepelende architecturen.</p>
<p>De architectuur is ingedeeld in drie onderdelen: veranderfactoren, doelarchitectuur en bijlagen. De veranderfactoren geven richting aan de architectuur. De doelarchitectuur is de inhoud van de architectuur zelf, in de vorm van een visie en architectuurprincipes. Er is ook een verdiepend hoofstuk op het gebied van toegang tussen systemen. In de bijlage zijn meer algemene modellen en beschrijvingen opgenomen van de functies, objecten, voorzieningen en standaarden die van toepassing zijn op toegang. Het beschrijft ook de relatie van de architectuurprincipes met de Architectuur Digitale Overheid en NORA. De architectuur moet vooral worden gezien als een beschrijving van best-practices. Ze geven richting aan ontwerpkeuzes die in programma's en projecten worden gemaakt. </p>
<p><b>Relatie met andere initiatieven</b></p>
<p>Er zijn allerlei andere initiatieven die zijn gerelateerd aan toegang. Het belangrijkste programma dat er op het moment van schrijven van dit document loopt is het programma/stelsel toegang. In het kader van dit intiatief is een doelarchitectuur toegang opgesteld die met name inzicht geeft in de impact van de eerste tranche van de Wet digitale overheid. Er is afgestemd dit programma om ervoor te zorgen dat er geen conflicten en overlap ontstaat. Deze domeinarchitectuur kijkt met name breder en verder dan de doelarchitectuur toegang.</p>
<p>Andere belangrijke programma's die impact hebben op toegang zijn de programma's machtigen & vertegenwoordigen en het EDI programma. De eerste realiseert vooral nieuwe functionaliteit voor machtigen en vertegenwoordigen. Het programma EDI geeft aandacht aan de implementatie van de nieuwe eIDAS 2.0 verordening en het gebruik van European Digital Identity Wallets. Er is afgestemd met deze programma's om dat wat hierover duidelijk is in de architectuur een plek te geven.</p> <h1>2 Veranderfactoren</h1><p>Dit hoofdstuk geeft een overzicht van de veranderfactoren die richting geven aan de architectuur. Het beschrijft de belangrijkste beleid en wet- en regelgeving die van toepassing zijn, de ontwikkelingen die spelen en de knelpunten die er op dit moment bestaan. </p><h2>2.1 Beleid</h2><p>De domeinarchitectuur beschrijft een aantal belangrijke beleidsdocumenten die invloed hebben op toegang. Overheidsorganisaties zouden zich bewust moeten zijn van dit beleid en dit mee moeten nemen in hun eigen beleidsvorming.</p><table class="table table-striped table-hover table-condensed"><tbody><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-49e5ae32a0164a06a6702718ea02d323.html">GDI-Meerjarenvisie 2024-2028</a></td><td class="convertlinks no-margin tweedekolom" style="white-space:pre-wrap">Deze meerjarenvisie biedt in eerste instantie inzicht en overzicht in de relevante politieke, beleidsmatige en technische ontwikkelingen, ook internationaal, en geeft op basis daarvan richting aan de doorontwikkeling van de GDI. Ook benoemen we de principes en uitgangspunten die we hanteren bij de stapsgewijze realisatie van de beschreven ambities. Het MIDO is daarmee de concretisering van datgene wat we interbestuurlijk gezamenlijk willen organiseren aan afspraken, standaarden en voorzieningen om de ambities uit de Werkagenda Waardengedreven Digitaliseren waar te maken.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-381c214867254a289d1b1d06c91697b9.html">Werkagenda Waardegedreven Digitaliseren</a></td><td class="convertlinks no-margin tweedekolom" style="white-space:pre-wrap">Als we willen dat digitale technologie vóór onze samenleving blijft werken, als we kansen willen benutten en risico’s willen mitigeren, dan moet digitalisering waardengedreven en mensgericht zijn vormgegeven en moeten we als samenleving, bedrijfsleven en overheid samen optrekken. Het kabinet heeft hier werk van gemaakt, onder meer door een eerste coördinerend bewindspersoon voor Digitalisering aan te stellen die met haar collega-bewindspersonen deze waardengedreven digitalisering verder vormgeeft. Op 4 november 2022 is de Werkagenda Waardengedreven Digitaliseren aan de Tweede Kamer aangeboden. De Werkagenda is een uitwerking van elementen uit de brief Hoofdlijnen Beleid Digitalisering met concrete doelen en acties. Hij omvat 5 sporen: meedoen, vertrouwen en regie in de digitale samenleving, een goede digitale overheid en het versterken van de digitale samenleving in het Caribisch deel van het Koninkrijk.</tr></tbody></table><h2>2.2 Wet- en regelgeving</h2><p>De domeinarchitectuur beschrijft de belangrijkste wet- en regelgeving die van toepassing is op toegang. Dat betreft met name nieuwe wet- en regelgeving vanuit Europa, inclusief de Nederlandse invulling daarvan, gegeven dat dit een belangrijke bron voor verandering is voor toegng. De wet- en regelgeving is in de architectuur doorvertaald naar capabilities die beschrijven wat overheidsorganisaties zouden moeten kunnen om deze te implementeren. Het is ook expliciet gekoppeld aan de architectuurprincipes die een belangrijke bijdrage leveren aan het implementeren  van deze wet- en regelgeving.</p><table class="table table-striped table-hover table-condensed"><tbody><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-46a216053b3f487fa0bedd3b3077a975.html">General Data Protection Regulation</a></td><td class="convertlinks no-margin tweedekolom" style="white-space:pre-wrap">Deze verordening standaardiseert de regels voor de verwerking van persoonsgegevens door particuliere bedrijven en overheidsinstanties in de Europese Unie. Het doel van de verordening is het garanderen van de bescherming van persoonsgegevens binnen de Europese Unie en het waarborgen van het vrije verkeer van gegevens binnen de Europese interne markt. De verordening heeft rechtstreekse werking en hoeft niet geïmplementeerd te worden in de Nederlandse wetgeving. In Nederland staat de verordening bekend als de Algemene Verordening Gegevensbescherming (AVG).</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-ef780f486daa48b393320e16200cc0c0.html">Network and Information Systems (NIS) directive 2</a></td><td class="convertlinks no-margin tweedekolom" style="white-space:pre-wrap">De oorspronkelijke NIS- directive regelt de beveiliging van netwerk- en informatiesystemen van aanbieders van essentiële diensten (AED’s) en van digitale dienstverleners (DSP’s), onder meer door hen te laten voldoen aan een zorg- en meldplicht. Deze AED’s dienen door de lidstaten zelf te worden aangewezen. De NIS directive 2 vervangt de NIS-directive en stelt maatregelen vast om een hoog gemeenschappelijk niveau van cyberbeveiliging in de Unie te waarborgen. Dit betekent onder meer dat lidstaten nationale nationale strategieën voor cyberbeveiliging moeten vaststellen en nationale autoriteiten, centrale contactpunten en computer security incident response teams (CSIRT’s) moeten aanwijzen. Daarnaast worden eisen gesteld aan risicobeheer, rapportage en het delen van informatie op het gebied van cyberbeveiliging.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-face061e1c374e6c8b15e048c9f41d1d.html">Wet digitale overheid</a></td><td class="convertlinks no-margin tweedekolom" style="white-space:pre-wrap">De Wet digitale overheid faciliteert de implementatie van de eIDAS verordening in Nederland. Het regelt dat Nederlandse burgers en bedrijven veilig en betrouwbaar kunnen inloggen bij de (semi-)overheid. Daarmee wordt bedoeld dat burgers elektronische identificatiemiddelen (eID) krijgen met een substantiële of hoge mate van betrouwbaarheid. Deze identificatiemiddelen geven publieke dienstverleners meer zekerheid over iemands identiteit. De wet stelt daarnaast open standaarden verplicht. Hiermee implementeert Nederland de Europese richtlijn over toegankelijkheid van overheidswebsites en apps. De eerste tranche (deel) van Wdo gaat over veilig inloggen op dienstverlening bij (semi-) overheidsinstanties, en toepassing van standaarden zoals informatieveiligheidsstandaarden.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-bcbd31af7e4b447e850fe34a90693650.html">eIDAS</a></td><td class="convertlinks no-margin tweedekolom" style="white-space:pre-wrap">eIDAS staat voor ‘Electronic Identification And Trust Services’. Met eIDAS verordening hebben de Europese lidstaten afspraken gemaakt om dezelfde begrippen, betrouwbaarheidsniveaus en onderlinge digitale infrastructuur te gebruiken. Een onderdeel van de verordening is het grensoverschrijdend gebruik van Europees erkende inlogmiddelen. Dit kan alleen met een betrouwbare online identiteitscheck aan de voordeur. Hierdoor wordt het makkelijker en veiliger om binnen Europa online zaken te regelen. Concreet betekent dit dat burgers die de beschikking hebben over een erkend inlogmiddel dezelfde zaken moeten kunnen regelen als alle andere burgers in een lidstaat. Levert een dienstverlener digitale toegang, dan wordt deze daarom geadviseerd, niet alleen Nederlandse, maar ook Europees erkende inlogmiddelen toegang te verlenen. De nieuwe versie van de verordening introduceert een Europese wallet waarmee burgers gebruik te maken van digitale diensten, welke voor verschillende doeleinden ingezet kan worden. De digitale identiteit is op vrijwillige basis en maakt het mogelijk voor individuen om controle te hebben over hun persoonsgegevens. De wallet kan gebruikt worden als een identificatiemiddel waarmee specifieke documenten aangeleverd kunnen worden. </tr></tbody></table><h2>2.3 Ontwikkelingen</h2><p>In deze architectuur beschrijven we een aantal belangrijke (vooral technische) ontwikkelingen op het gebied van toegang. Deze impact van deze ontwikkelingen is meegenomen in de beschrijving van de architectuur.</p><table class="table table-striped table-hover table-condensed"><tbody><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-7f4dc8e8532147a7bcaa8b5846799154.html">Adaptieve toegangscontrole</a></td><td class="convertlinks no-margin tweedekolom" style="white-space:pre-wrap">Bij adaptieve toegangscontrole kan er dynamisch rekening worden gehouden met veranderende risicoprofielen en gebruikersgedrag. Ongebruikelijke gebruikspatronen kunnen daarbij aanleiding zijn om toegang te weigeren. Zo is toegang vanuit een ander land en/of vanaf een ander apparaat verdacht en kan dat reden zijn om de toegang te weigeren, de gebruiker om aanvullende authenitcatiemiddelen te vragen en/of de toegang expliciet te signaleren aan een beheerder. Er kan ook dynamisch worden bepaald of aanvullende authenticatiemiddelen nodig zijn als gegevens met een hoger beveilgingsrisico worden benaderd.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-3a8d1d87c09c4893ab51905141811cbf.html">Contextuele toegangscontrole</a></td><td class="convertlinks no-margin tweedekolom" style="white-space:pre-wrap">Voor het verstrekken van toegang wordt steeds meer contextuele informatie over een gebruiker gebruikt. Denk daarbij bijvoorbeeld aan de locatie van de gebruiker, het tijdstip van toegang, het gebruikte apparaat, het type sessie en het aantal gelijktijdige sessies. Hierdoor kan toegang meer gericht worden verstrekt en wordt ongeautoriseerde toegang dus verder voorkomen. Contextuele toegangsregels kunnen op groepsniveau, maar ook individueel worden toegekend.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-fc14a5ba3d0946f5af78c7eeaed0d849.html">Self Sovereign Identity</a></td><td class="convertlinks no-margin tweedekolom" style="white-space:pre-wrap">Self Sovereign Identity (SSI) is een visie op identiteiten waarbij de gebruiker zelf centraal staat. Het basisprincipe is dat gebruikers zelf controle hebben over hun eigen identiteit. Identiteiten zijn dus niet gebonden aan een specifieke site of partij. Ze zijn en blijven ten alle tijden van de gebruiker en deze kan er altijd naar refereren, deze aanpassen of zelfs verbergen. Gebruikers kunnen hun identiteit voorzien van allerlei verklaringen, die deels van henzelf komen en die deels afkomstig zijn van anderen. Deze verklaringen en anderssoortige gegevens die deel uitmaken van de identiteit zijn altijd eenvoudig voor gebruikers te raadplegen. Verklaringen zijn daarmee niet noodzakelijkerwijs ook aan te passen door gebruikers, maar ze zijn er altijd bewust van. Gebruikers bepalen ook zelf aan wie ze de verklaringen en gegevens verstrekken en er worden ook geen gegevens verstrekt die niet nodig zijn. Identiteiten blijven ook lang geldig, in ieder geval zolang de gebruiker dat wil. Ze kunnen ook breed gebruikt worden. Er is niet één gemeenschappelijke interpretatie van de term SSI. Er zijn vooral allerlei interpretaties die een mate van overlap vertonen. Een deel van de oplossingen zoals voorgesteld voor SSI maakt gebruik van Blockchain technologie.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-44448c40cae246fb9a87e33446f0c0d4.html">Verklaringen</a></td><td class="convertlinks no-margin tweedekolom" style="white-space:pre-wrap">Daar waar in het verleden rechten van gebruikers vooral bepaald werden door hun rol, worden rechten tegenwoordig steeds meer bepaald door verklaringen (ook wel: claims of attestaties) van partijen. Deze verklaringen hoeven niet direct over een specifiek recht te gaan, maar kunnen over allerlei eigenschappen (ook wel: attributen) van de gebruiker gaan. Dit wordt ook wel Attribute Based Credentials (ABC) genoemd. Hiermee ontstaat een meer flexibele vorm van autorisatie, die gebruik kan maken van veel meer eigenschappen, die door allerlei partijen kunnen worden geleverd. Het leidt tot een veel minder centraal model voor het toekennen van autorisaties. Uitgevers van verklaringen hebben zelf ook geen zicht op het gebruik van de verklaringen. Verklaringen kunnen ook gericht zijn op het ondersteunen van specifieke informatiebehoeften, waardoor ze dataminimalisatie goed ondersteunen. Verklaringen zijn er in verschillende soorten, met een verschillend niveau van betrouwbaarheid. Verifieerbare verklaringen maken het mogelijk om de echtheid en geldigheid van de verklaring expliciet te controleren. In de context van de nieuwe eIDAS verordening wordt ook wel gesproken over gekwalificeerde verklaringen. Dat zijn verklaringen die voldoen aan hoge betrouwbaarheidseisen die zijn gesteld vanuit Europa. Ze staan juridisch gelijk aan een geschreven handtekening.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-73b88bd90070486686904dbb96332455.html">Wachtwoordloos inloggen</a></td><td class="convertlinks no-margin tweedekolom" style="white-space:pre-wrap">Bij wachtwoordloos inloggen wordt in plaats van een wachtwoord een andere combinatie van authenticatiefactoren gebruikt. Dat is typisch een combinatie van een publieke identificatie (gebruikersnaam, telefoonnummer, emailadres, etc) en een geregistreerd apparaat of token, maar er kunnen ook andere authenticatiefactoren worden ingezet zoals biometrie. Hierdoor hoeven gebruikers dus geen wachtwoord meer te gebruiken. Dat in tegenstelling tot multi-factor authenticatie, waarbij wachtwoorden wel de basis blijven. Het gebruik van wachtwoorden is in het verleden vaker bekritiseerd, ondermeer omdat mensen wachtwoorden hergebruiken, mensen geneigd zijn ze te vergeten, ze periodiek aangepast moeten worden en ze hierdoor op minder veilige manieren worden vastgelegd. Wachtwoordloze inlogmethoden maken typisch gebruik van public-key cryptografie. </tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-be3e1d7fce8c415190791ff10295f078.html">Zero trust</a></td><td class="convertlinks no-margin tweedekolom" style="white-space:pre-wrap">Het is steeds minder duidelijk welke gebruikers en apparaten vertrouwd kunnen worden, bijvoorbeeld doordat het onderscheid tussen interne en externe medewerkers steeds minder scherp wordt en mensen steeds meer thuiswerken. In het zero trust model wordt ervan uitgegaan dat gebruikers en apparaten standaard niet vertrouwd kunnen worden, ook als de verbonden zijn aan het lokale netwerk. Uitgangspunt is dan dat identiteiten altijd sterk worden gecontroleerd voorafgaand aan het verstrekken van toegang. Gebruikers krijgen ook alleen de minimaal noodzakelijke toegang. Het niveau van beveiliging wordt hierdoor verhoogd. Autorisatie dient plaatst te vinden op functionaliteiten en op basis van het need-to-know principle. Dit betekent dat de gebruiker alleen toegang krijgt tot tools, data en zones die daadwerkelijk nuttig zijn voor het werk dat diegene doet. </tr></tbody></table><h2>2.4 Knelpunten</h2><p>Knelpunten zijn aandachtspunten en risico's die ertoe leiden dat organisaties niet kunnen voldoen aan beleid of wet- en regelgeving. Er heeft in het kader van de domeinarchitectuur een globale analyse van knelpunten plaatsgevonden. De resultaten zijn samengevat en opgenomen in de architectuur.</p><table class="table table-striped table-hover table-condensed"><tbody><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-dcdf473919e14835becc91f9cd0ea123.html">Certificaten niet internationaal bruikbaar</a></td><td class="convertlinks no-margin tweedekolom" style="white-space:pre-wrap">Nederlandse PKI-overheidscertificaten kunnen niet direct internationaal gebruikt worden en andersom. </tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-72dd00c3b29f4f758e6f07adbb43af37.html">DigiD hoog pincode reset is gebruikersonvriendelijk</a></td><td class="convertlinks no-margin tweedekolom" style="white-space:pre-wrap">Het is niet eenvoudig om je pincode te resetten bij DigiD hoog; in een situatie dat iemand zijn pincode niet meer kent is de enige mogelijkheid om een nieuw identiteitsbewijs aan te vragen.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-a4046d419300443da3ec983b6a64884b.html">DigiD niet voor anoniem inloggen</a></td><td class="convertlinks no-margin tweedekolom" style="white-space:pre-wrap">Er is wettelijk bepaald dat DigiD alleen gebruikt mag worden voor diensten waarvoor BSN gebruikt moet worden. Dat beperkt het inzetgebied van DigiD. Er is bij verschillende overheidsorganisaties behoefte aan een betrouwbaar authenticatiemiddel dan ook anoniem inloggen mogelijk maakt.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-7af2fa9c66e94ac397595f5206032775.html">Gebruikers moeten vaak opnieuw inloggen</a></td><td class="convertlinks no-margin tweedekolom" style="white-space:pre-wrap">Er blijkt dat veel portalen expliciet vragen om in te loggen als de gebruiker even daarvoor ook is al is ingelogd. Dit is gebruiksonvriendelijk. Er is inmiddels wel een herbevestiging in DigiD beschikbaar, waardoor volledig opnieuw inloggen in DigiD niet hoeft.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-4e650de32bdf49b7b7c3ffc0727251bb.html">Geen centraal onderzoek en meldpunt fraude voor eHerkenning</a></td><td class="convertlinks no-margin tweedekolom" style="white-space:pre-wrap">Het rapport "Digitale identiteit vraagt veel van DigiD en eHerkenning" van de Algemene Rekenkamer uit 2023 stelt dat er voor eHerkenning geen overkoepelende organisatie bestaat die fraudegevallen oppakt en dat er ook geen centraal fraudemeldpunt is. Het melden van en reageren op specifieke signalen en meldingen ligt decentraal: bij de organisaties zelf, bij de leverancier en/of dienstverlener. Hierdoor ontbreekt er een goed kwalitatief en kwantitatief beeld. Dit heeft als risico dat zaken langs elkaar heen lopen en fraude minder effectief wordt voorkomen dan wanneer dit beeld er wel zou zijn. Dit probleem wordt relevanter als er meer authenticatiediensten beschikbaar komen.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-a4763a1bfff84929bfaa0c3ed15da3a0.html">Machtigen van systemen niet mogelijk</a></td><td class="convertlinks no-margin tweedekolom" style="white-space:pre-wrap">Overheidsorganisaties maken veel gebruik van SaaS diensten en andere leveranciers die namens hen gegevens uitwisselen. Er zijn op dit moment ook geen standaarden of voorzieningen om systemen te machtigen voor toegang tot andere systemen. Om deze reden worden nu vaak sleutels van certificaten gedeeld met dit soort derde partijen. Dit is niet veilig en inefficiënt.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-dcf64f87176748e19a4fbbcc16dd4f08.html">Machtigingen verspreid over meerdere systemen</a></td><td class="convertlinks no-margin tweedekolom" style="white-space:pre-wrap">Er is op dit moment sprake van een groot aantal plaatsen waar vrijwillige machtigingen verstrekt kunnen worden. Naast DigiD machtigen en de machtigingsvoorzieningen van eHerkenning zijn er ook in allerlei andere systemen functionaliteiten voor machtigingen gerealiseerd zoals bijvoorbeeld in Digipoort. Dit komt deels doordat er beperkte machtigingsfunctionaliteit aanwezig is in DigiD machtigen en eHerkenning (keten)machtigen. Zo is het bijvoorbeeld niet mogelijk om te machtigen voor zaken. Daarnaast is het betrouwbaarheidsniveau waarmee de machtigingen zijn geregistreerd niet vastgelegd bij de machtiging. Hierdoor moeten overheidsorganisaties op meerdere machtigingsregisters aansluiten en gebruikers op allerlei plaatsen machtigingen verstrekken of ontvangen, waardoor ze het overzicht verliezen. De machtigingsfunctionaliteit in Digipoort was bedoeld als tijdelijk en is niet goed geïmplementeerd, zeker niet voor inkomende berichten.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-388da3df069946eb8fcc9f6b801b1882.html">Restgroepen worden niet goed ondersteund</a></td><td class="convertlinks no-margin tweedekolom" style="white-space:pre-wrap">Er zijn allerlei groepen burgers en bedrijven die niet worden bediend met DigiD, eHerkenning en PKI-overheid omdat ze niet in de onderliggende registers geregistreerd staan en omdat de betreffende afsprakenstelsels hier geen oplossing voor bieden. Het gaat bijvoorbeeld om burgers zonder EER paspoort en buitenlandse bedrijven die niet in het handelsregister zijn opgenomen. Overheidsorganisaties die deze restgroepen wel moeten bedienen zijn verantwoordelijk om zelf hiervoor een registratie te voeren en een authenticatiemiddel in te richten die voldoet aan de eisen in de Wdo en/of eIDAS. Er is inmiddels wel een tijdelijk register voor restgroepen in het bedrijvendomein, maar deze is alleen beschikbaar voor diensten van de Belastingdienst en alleen beschikbaar voor eHerkenning.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-13b5b97506004f0b82089095a6c5dae4.html">Toegankelijkheid voor minder digitaal vaardigen</a></td><td class="convertlinks no-margin tweedekolom" style="white-space:pre-wrap">Het rapport "Digitale identiteit vraagt veel van DigiD en eHerkenning" van de Algemene Rekenkamer uit 2023 stelt dat DigiD en eHerkenning authenticatiemiddelen niet optimaal werken voor minder digitaal vaardigen. Ook het aanvragen van DigiD machtigen blijkt lastig voor minder digitaal vaardigen. Ze kunnen wel via andere kanalen een machtiging aanvragen, maar de betrouwbaarheid van die andere kanalen is lager. </tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-26a67ab67a2345c59d5176c597443a38.html">Vertegenwoordigen werkt nog niet voor iedereen</a></td><td class="convertlinks no-margin tweedekolom" style="white-space:pre-wrap">Professionele vertegenwoordigers van nabestaanden kunnen niet digitaal gemachtigd worden. Professionele dienstverleners zoals bewindvoerders kunnen ook nog niet als vertegenwoordiger optreden. Dat geldt ook voor ouders van minderjarige kinderen, curatoren, bewindvoerders, mentoren van volwassenen en niet-Nederlanders die buiten Nederland wonen, maar een band met de Nederlandse overheid hebben (zoals grensarbeiders). </tr></tbody></table><h2>2.5 Capabilities</h2><p>Capabilities beschrijven dat wat organisaties zouden moeten kunnen. Om invulling te geven aan een capability zijn mensen, processen en middelen nodig. In de architectuur is de wet- en regelgeving doorvertaald naar capabilities zodat duidelijk is wat overheidsorganisaties moeten kunnen. </p><table class="table table-striped table-hover table-condensed"><tbody><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-2df7f9f8018a4f68bd26df33d6116964.html">Authenticatiemiddelen bieden</a></td><td class="convertlinks no-margin tweedekolom" style="white-space:pre-wrap">Partijen laten beschikken over betrouwbare authenticatiemiddelen waarmee ze hun digitale identiteit kunnen aantonen.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-22edde5e860846c9aa8a3a95e6a11200.html">Identiteitsfraude bestrijden</a></td><td class="convertlinks no-margin tweedekolom" style="white-space:pre-wrap">Het voorkomen, detecteren, opvolgen en herstellen van fraude met authenticatiemiddelen.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-062e48b86e134f92ada7536886294d4b.html">Toegang verlenen</a></td><td class="convertlinks no-margin tweedekolom" style="white-space:pre-wrap">Het controleren van de authenticiteit en bevoegdheden van digitale identiteiten om ze vervolgens toegang te kunnen geven tot digitale diensten.
</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-5eeb988b69a24628b5ff0a6d03a24be3.html">Vertegenwoordigingsbevoegdheden beheren</a></td><td class="convertlinks no-margin tweedekolom" style="white-space:pre-wrap">Het definiëren en toekennen van bevoegdheden waarmee partijen namens anderen gebruik kunnen maken van digitale diensten.
</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-eddd27a419c54f9689d991991d8788c6.html">Vertrouwen creëren</a></td><td class="convertlinks no-margin tweedekolom" style="white-space:pre-wrap">Vertrouwen bieden in de authenticiteit van digitale identiteiten, gegevens en verklaringen.</tr></tbody></table><h1>3 Doelarchitectuur</h1><p>Dit hoofdstuk geeft een overzicht van de gewenste situatie met betrekking tot toegang. Het start met een architectuurvisie die een overkoepelende beschrijving geeft van de gewenste situatie en de architectuurprincipes die deze meer concreet maken. Op basis hiervan worden veranderinitiatieven voorgesteld, die aangeven welke nieuwe afspraken, standaarden of voorzieningen of wijzigingen daarin wenselijk zijn. </p><h2>3.1 Architectuurvisie</h2><p>Deze architectuurvisie geeft een overzicht van de belangrijkste ideeën in de domeinarchitectuur. Het kan voor een belangrijk deel worden gezien als het overkoepelende verhaal en een samenvatting en verbinding van de architectuurprincipes. Het bevat dan ook verwijzingen naar deze architectuurprincipes, waar meer over hun rationale en implicaties kan worden gelezen. Het voegt echter ook informatie toe over zaken die niet principieel van aard zijn, maar wel belangrijk om te begrijpen.</p>
<h2>Inleiding</h2>
<p>
Het is belangrijk dat iedereen op een veilige en betrouwbare manier gebruik kan maken van de digitale dienstverlening van overheidsorganisaties. Dit vraagt dat de digitale identiteit van een gebruiker wordt gecontroleerd en dat wordt bepaald of deze ook namens iemand anders mag handelen. Voor burgers is hiervoor de landelijke voorziening DigiD beschikbaar, inclusief functionaliteit voor machtigen. Voor bedrijven en andere organisaties is er het eHekenning ingericht, waarbij marktpartijen zich kunnen aanbieder als makelaar, machtingingsregister of middelenverstrekker. Er is ook een ketenmachtigingsvoorziening beschikbaar, waarmee organisaties elkaar kunnen machtigen voor specifieke diensten. Het is inmiddels ook mogelijk om grensoverstijgend toegang te krijgen tot digitale diensten van Europese lidstaten. Het is de verantwoordelijkheid van (overheids)organisaties zelf om te controleren of een gebruiker ook geautoriseerd is voor een specifieke dienst, functionaliteit of set van gegevens. Vanuit de wet- en regelgeving is met name de verordening <a href="https://minbzk.github.io/gdi-toegang/content/elements/id-3d6bbaf27b0c44bf84e270f33ac5ed6a.html">"Electronic Identification And Trust Services" (eIDAS)</a> een belangrijke drijfveer voor verandering. In Nederland is deze vertaald naar de <a href="https://minbzk.github.io/gdi-toegang/content/elements/id-e3c05a29b4c149c785cc57d71372db2f.html">Wet digitale overheid</a>. In dat kader worden eisen gesteld aan de betrouwbaarheid van authenticatiemiddelen, waardoor overheidsorganisaties gedwongen worden op een meer professionele manier met toegang om te gaan. Het betekent ook dat er ook private authenticatiemiddelen zullen moeten worden ondersteund. In de herziene versie van de verordening kader wordt een European Digital Identity (EDI) Wallet geïntroduceerd. Hiermee wordt het voor burgers en organisaties mogelijk om meer zelf in controle te komen van de gegevens die ze delen met dienstverleners. Dit is een belangrijke stap in de richting van Self Sovereign Identity (SSI), waarbij de gebruiker zelf centraal staat.
</p>
<h2>Vertrouwen</h2>
<p>
Een belangrijk thema in de context van toegang is vertrouwen. Voor veel maatschappelijke processen is het vertrouwen dat je zaken doet met de juiste organisatie of persoon cruciaal. Een dienstverlener wil kunnen <a href="https://minbzk.github.io/gdi-toegang/content/elements/id-b4dce57205fe4d48b888481350c6fae1.html">vertrouwen op de identiteit van gebruikers</a>; het is een vertrouwende partij. Daarvoor moet deze dienstverlener kunnen vertrouwen op partijen die kunnen verklaren over de identiteiten van deze gebruikers en hun attributen (eigenschappen, inclusief bevoegdheden). Door gebruik te maken van verifieerbare verklaringen is het mogelijk om te controleren dat deze verklaringen kloppen en dat ze nog geldig zijn. Voor het bouwen van vertrouwen tussen partijen wordt gebruik gemaakt van vertrouwensnetwerken, waarin zij onderling afspraken hebben gemaakt. Voorbeelden van vertrouwensnetwerken zijn het netwerk van organisaties dat voldoet aan specifieke eisen in de Europese eIDAS verordening en het netwerk van organisaties dat is aangesloten bij het commerciële initiatief iShare. Ook in de gegevensruimtes zoals voorgesteld in de Europese datastrategie speelt vertrouwen een sleutelrol. Partijen willen alleen vertrouwelijke gegevens verstrekken als zij vertrouwen hebben in de identiteit en bevoegdheden van andere partijen. Vertrouwen is afhankelijk van mensen en helaas blijkt dat mensen vertrouwen wel eens beschamen. Het is bijvoorbeeld belangrijk dat organisaties <a href="https://minbzk.github.io/gdi-toegang/content/elements/id-4532a251a8ba490298dc08824ef4799a.html">voldoende beveiligingsmaatregelen</a> nemen om de impact van mensen met kwade bedoelingen zoveel mogelijk te beperken. Het automatiseren van maatregelen en het toepassen van een zero trust beveiligingsmodel zijn daarvoor een belangrijke basis. Organisaties zullen specifiek aandacht moeten geven aan allerlei nieuwe cyberdreigingen en overheidsorganisaties worden daar door de Europese NIS2-richtlijn ook toe gedwongen. Zij hebben een zorg-, melding- en registratieplicht en vallen onder toezicht. Dit betekent bijvoorbeeld dat zij expliciet een risicobeoordeling moeten uitvoeren, gebruik moeten maken van sterke authenticatie en dat ze een plicht hebben om incidenten binnen 24 uur te melden.
</p>
<p>
Burgers willen erop kunnen vertrouwen dat (overheids)organisaties op een zorgvuldige manier omgaan met hun persoonsgegevens. Daarbij is dataminimalisatie een concreet aandachtspunt. Organisaties zouden niet meer gegevens moeten verwerken dan wat nodig is voor hun gebruiksdoel. Als het bijvoorbeeld voldoende is om te weten dat iemand 18 jaar of ouder is, zou niet de geboortedatum moeten worden uitgewisseld. Voor toegang betekent dit bijvoorbeeld dat <a href="https://minbzk.github.io/gdi-toegang/content/elements/id-77965a4ab86c43fb809656f759830dc1.html">de toegangsinfrastructuur niet meer gegevens uitwisselt, dan wat noodzakelijk is om toegang te verstrekken</a>. SSI is ook een belangrijke manier om de privacy van gebruikers te beschermen. Daarbij zijn gebruikers zelf maximaal in controle. Het mininaliseert de kans op misbruik van persoonsgegevens en voorkomt ook afhankelijkheid van centrale partijen. Gebruikers creëren zelf hun identiteit, verzamelen verklaringen van verklarende partijen en verstrekken ze zelf aan vertrouwende partijen. Ze kunnen ook dingen over zichzelf verklaren. Ze hebben een persoonlijke omgeving waarin zij hun verklaringen beheren, die niet toegankelijk is voor anderen. Een dienstverlener die wil controleren of een identiteit of verklaring die een gebruiker verstrekt klopt en nog geldig is kan gebruik maken van een registratie van verifieerbare gegevens. Deze registratie bevat ook gegevens over de (decentrale) identiteiten die gebruikers zelf hebben aangemaakt. Overigens kan een gebruiker ook besluiten een verklaring niet volledig door te geven aan een dienstverlener, maar alleen een subset of afgeleid gegeven (zoals dat deze ouder dan 18 jaar is). Dit heet ook wel een verifieerbare presentatie. Een gebruiker kan ook besluiten om de eigen identiteit niet kenbaar te maken naar de dienstverlener, maar alleen een specifieke verklaring. Het zorgt er dus voor dat een dienstverlener alleen beschikt over de gegevens die relevant zijn voor het doel. De verstrekker van gegevens heeft ook geen zicht op de dienstverleners aan wie de verklaringen zijn verstrekt. Er zijn al allerlei oplossingen om SSI te ondersteunen, in de vorm van personal data management oplossingen (ook wel: wallets).</p>
<p><center><img src="https://minbzk.github.io/gdi-toegang/images/vc.svg"></center></p>
<p>
In de context van de eIDAS verordening wordt een European Digital Identity Wallet voorgesteld. Het biedt een Europees gestandaardiseerde manier om verifieerbare verklaringen uit te wisselen, op basis van specifieke standaarden. De EDI-wallet is een combinatie van een authenticatiemiddel en een manier om gegevens te delen. Gebruikers kunnen zelf verifieerbare verklaringen ophalen en bepalen zelf aan wie ze deze verklaringen verstrekken. Het sluit daarmee voor een belangrijk deel aan bij de SSI visie. In tegenstelling tot de SSI visie maken gebruikers zelf geen identiteit aan, maar wordt gebruik gemaakt van de door de overheid uitgegeven identiteit die ook in andere Europese landen kan worden gebruikt. De eIDAS verordening onderkent dat er onderscheid is in gekwalificeerde en niet gekwalificeerde verklaringen. Gekwalificeerde verklaringen voldoen aan extra eisen en zijn uitgegeven door expliciet goedgekeurde partijen, waardoor ze extra zekerheden bieden. Om vertrouwen te creëren tussen partijen zijn er vertrouwensdiensten nodig die hierin kunnen ondersteunen. De eIDAS verordening beschrijft een aantal van dit soort vertrouwensdiensten. Het gaat onder meer om diensten voor het zetten van elektronische handtekeningen (door mensen), het elektronisch verzegelen van gegevens (door een organisatie), het creëren van elektronische verifieerbare verklaringen, het creëren van elektronische tijdstempels en het beschermen en bewijzen van elektronische uitwisseling van gegevens. Deze diensten worden aangeboden of ondersteund door leveranciers in de markt en zijn voor organisaties inzetbaar voor het ondersteunen van het verstrekken van toegang en het uitwisselen van gegevens.
</p>
<h2>Doorontwikkeling nationale toegangsinfrastructuur</h2>
<p>Het is duidelijk dat wet- en regelgeving een belangrijke drijfveer is voor de doorontwikkeling van de nationale toegangsinfrastructuur. Er loopt al langere tijd een initiatief voor het inrichten van een nieuw toegangsstelsel, dat ernaar streeft om toegangsinfrastructuur voor burgers en bedrijven te integreren. Het zorgt ervoor dat burgers en bedrijven veilig toegang hebben tot digitale dienstverlening en de beschikking hebben over betrouwbare inlogmiddelen om namens henzelf of namens een ander op het juiste betrouwbaarheidsniveau in te kunnen loggen bij organisaties. Op basis van de eIDAS verordening zijn eHerkenning en DigiD genotificeerd (erkend) voor grensoverschrijdende dienstverlening. In de toekomst zullen er extra publieke en private authenticatiemiddelen beschikbaar komen voor burgers en bedrijven. Als gevolg van de herziening van de eIDAS verordening zullen er ID-wallets komen, die als authenticatiemiddel gebruikt kunnen worden. Het zal mogelijk worden om gebruik te maken van private authenticatiemiddelen zoals iDIN. De politiek heeft ook aangegeven dat er een publiek (gratis) zakelijk inlogmiddel beschikbaar zal worden gesteld (motie van der Molen). Er zal voor burgers een digitale bronidentiteit komen die iedereen uniek identificeert, en die ook bruikbaar is in het bedrijvendomein. Burgers kunnen hun basisgegevens uit de digitale bronidentiteit toevoegen aan de toegelaten authenticatiemiddelen. De nationale toegangsinfrastructuur <a href="https://minbzk.github.io/gdi-toegang/content/elements/id-05cd71c3758c4182878ba143b870582f.html">ontzorgt dienstverleners</a> waardoor ze niet zelf inviduele afspraken hoeven te maken met authenticatiediensten en machtigingsdiensten.
</p>
<p>
Er zijn ook een aantal andere zaken die doorontwikkeling van de nationale toegangsinfrastructuur vragen. Zo is het bijvoorbeeld voor <a href="https://minbzk.github.io/gdi-toegang/content/elements/id-388da3df069946eb8fcc9f6b801b1882.html">een aantal restgroepen niet mogelijk om in te loggen met DigiD of eHerkenning</a>. Het is daarom nodig om gezaghebbende bronnen aan te wijzen voor deze restgroepen en deze voor breder gebruik beschikbaar te stellen. Het is het op dit moment ook niet goed mogelijk om mensen <a href="https://minbzk.github.io/gdi-toegang/content/elements/id-26a67ab67a2345c59d5176c597443a38.html">wettelijk te laten vertegenwoordigen door bewindvoerders, curatoren en mentoren</a>. Mensen zijn namelijk niet altijd in staat om zelf gebruik te maken van digitale diensten, of zijn mogelijk zelf niet eens bevoegd om digitale diensten te gebruiken. Er is ook een behoefte aan een authenticatiemiddel voor anonieme toegang tot diensten die geen BSN verwerken. Verder is de vraag hoe in de toekomst met machtigingsregisters zou moeten worden omgegaan. Functionaliteit voor machtigen is nu verspreid over allerlei systemen, mede doordat er behoefte is aan meer specifieke machtigingsfunctionaliteit zoals het kunnen machtigen voor zaken. 
</p>
<p>
Het is belangrijk dat authenticatiemiddelen voor iedereen toegankelijk zijn. Iedereen moet mee kunnen doen in het digitale tijdperk. Mensen die minder digitaal vaardig zijn moeten ook op andere manieren toegang kunnen te krijgen tot digitale dienstverlening van de overheid, via andere kanalen. Toegang moet worden ondersteund door gebruiksvriendelijke voorzieningen en met voldoende instructies door mensen die dat nodig hebben. Het is bekend dat bestaande authenticatiemiddelen niet optimaal toegankelijk zijn voor minder digitaal vaardigen. Er is ook een goede balans nodig tussen veiligheid en gebruikersvriendelijkheid. <a href="https://minbzk.github.io/gdi-toegang/content/elements/id-d1b6dbdd642f48b0b7c831258051bbc7.html">Gebruikers zouden niet moeten worden lastig gevallen met beveiligingsmaatregelen die meer zekerheid creëren dan nodig is voor specifieke gevallen</a>. We moeten ervoor zorgen dat de dienstverlening van de overheid voldoende toegankelijk blijft en geen onnodige drempels opwerpt. </p>
<p>
Voor toegang van systemen tot andere systemen is het PKIoverheid afsprakenstelsel ingericht. Dit stelsel maakt gebruik van certificaten, met daarin unieke identificaties van organisaties middels de OIN systematiek. Deze certificaten zijn niet internationaal bruikbaar en andersom zijn internationale certificaten niet bruikbaar in Nederland. We denken daarom dat het verstandig is om te onderzoeken of niet kan worden aangesloten bij Europese certificaatafspraken en bijbehorende standaarden zoals ze in de context van de eIDAS verordening zijn gedefinieerd.</p>
<p>Het is op dit moment niet mogelijk om systemen te machtigen. Als gevolg hiervan verstrekken overheidsorganisaties vaak de sleutels van hun certificaten aan SaaS leveranciers, wat niet veilig is. De Federated Service Connectivity standaard, zoals ontwikkeld in de context van het Common Ground programma biedt hiervoor een oplossingsrichting. Het lijkt een logische stap de standaard daarom breder te omarmen. Verder zijn er een aantal API-gebaseerde standaarden beschikbaar gerelateerd aan toegang zoals het Nederlandse profiel voor OAuth (NL GOV Assurance profile for OAuth 2.0) waarmee op gestandaardiseerde wijze digitale identiteiten kunnen worden doorgegeven tussen systemen. Deze standaard wordt doorontwikkeld, waardoor deze ook beter zal aansluiten op de FSC standaard en ondersteuning zal bieden voor token exchange waarmee identiteiten van eindgebruikers kunnen worden doorgegeven in de keten.</p><h2>3.2 Architectuurprincipes</h2><p>Architectuurprincipes zijn richtinggevende uitspraken die vooral uiting geven aan een streven. Ze bestaan uit een stelling die uiting geeft aan de overtuiging die eraan ten grondslag ligt, een rationale die meer informatie geeft over de drijfveren en implicaties die de consequenties beschrijven. Architectuurprincipes moeten vooral als argument worden meegenomen in het maken van keuzes, maar zijn niet per definitie doorslaggevend. Er kunnen contextueel altijd zwaarwegender argumenten zijn, waardoor het toch logischer is om van de principes af te wijken. Deze afweging moet wel expliciet worden gemaakt en vastgelegd. De architectuurprincipes zijn in de domeinarchitectuur gekoppeld aan de relevante wet- en regelgeving waar ze invulling aan geven en aan de bedrijfsfuncties die ingericht moeten zijn om ze te implementeren. Er is ook een <a href="https://minbzk.github.io/gdi-toegang/content/elements/id-2ce199487e094f099863995e07a7e605.html">mapping van deze architectuurprincipes</a> op de uitgangspunten in de Architectuur Digitale Overheid 2030 en de principes en implicaties in NORA. Deze geeft een verdere onderbouwing en verdieping van de architectuurprincipes.</p><b>1. Iedereen die daar recht op heeft krijgt toegang tot digitale diensten</b><br><br><table class="table table-striped table-hover table-condensed"><tbody><tr><td width=200 valign="top">Rationale</td><td class="convertlinks no-margin" style="white-space:pre-wrap">In de werkagenda waardegedreven digitalisering staat dat de digitale overheid waardegedreven is en open werkt voor iedereen. Dienstverlening moet daarom voor iedereen toegankelijk zijn. Er mogen geen maatregelen worden genomen die ertoe leiden dat bepaalde groepen of individuen worden gediscrimineerd of uitgesloten. Er is specifieke aandacht nodig voor mensen met een functiebeperking of minder digitaal vaardigen. Het is ook duidelijk dat niet alle diensten voor iedereen relevant zijn. De focus van de toegangsinfrastructuur ligt op digitale diensten, maar faciliteert mogelijk ook toegang tot niet-digitale diensten.</td></tr><tr><td valign="top">Implicaties</td><td class="convertlinks no-margin" style="white-space:pre-wrap">1. Er is zicht op alle groepen van mensen en organisaties die toegang zouden moeten hebben tot diensten.<br>2. Er zijn voor alle doelgroepen gezaghebbende bronnen waarin hun digitale identiteiten worden beheerd en deze registers zijn aangesloten op de toegangsinfrastructuur.<br>3. De toegangsinfrastructuur legt geen beperkingen op die bepaalde groepen onnodig uitsluiten of benadelen.<br>4. De toegangsinfrastructuur is digitoegankelijk, zodat ook mensen met een functiebeperking er gebruik van kunnen maken.<br>5. Er zijn voor minder digitaal vaardigen alternatieve kanalen waar zij gebruik van kunnen maken.</td></tr></tbody></table><b>2. Toegang is gebaseerd op vertrouwen</b><br><br><table class="table table-striped table-hover table-condensed"><tbody><tr><td width=200 valign="top">Rationale</td><td class="convertlinks no-margin" style="white-space:pre-wrap">Vertrouwende partijen krijgen vertrouwen als zij van vertrouwde verklarende partijen verifieerbare verklaringen ontvangen over de digitale identiteit en bevoegdheid van de gebruiker. Verklarende partijen zijn bijvoorbeeld authenticatie- en machtigingsdiensten en aanbieders van gegevens uit gezaghebbende bronnen. Vertrouwen in verklarende partijen wordt verkregen door bijvoorbeeld een certificaat, het lidmaatschap van een vertrouwensnetwerk en/of registratie bij een lijst van vertrouwde partijen. Het Architecture and Reference Framework (ARF) dat is opgesteld in het kader van de nieuwe eIDAS verordening heeft dit soort vertrouwensaspecten in meer detail beschreven voor de European Digital Identity Wallet.</td></tr><tr><td valign="top">Implicaties</td><td class="convertlinks no-margin" style="white-space:pre-wrap">1. Vertrouwende partijen sluiten aan bij voor hen relevante vertrouwensnetwerken en/of lijsten van vertrouwde partijen<br>2. Vertrouwende partijen borgen dat er voor hun dienstverlening voldoende verklarende partijen zijn om hun vertrouwen op te baseren.<br>3. De gebruiker kent de identiteit van de dienstverlener en kan de authenticiteit ervan controleren. <br>4. De vertrouwende partij kent de verklarende partij en heeft daar vertrouwen in doordat daar bewijs voor is geleverd.<br>5. De dienstverlener kent de gebruiker en vertrouwt deze doordat daar bewijs voor is geleverd.<br>6. Er is bewijs dat een verifieerbare verklaring hoort bij de gebruiker (of vertegenwoordigde).<br>7. De mate van vertrouwen in een verklaring is gebaseerd op onder meer het betrouwbaarheidsniveau, de geldigheid, de verstrekker, de actualiteit en of deze gekwalificeerd is.<br>8. Er kunnen verklaringen bij verschillende verklarende partijen worden opgehaald om voldoende vertrouwen te krijgen.</td></tr></tbody></table><b>3. Er wordt tussen partijen alleen strikt noodzakelijke gegevens over personen uitgewisseld</b><br><br><table class="table table-striped table-hover table-condensed"><tbody><tr><td width=200 valign="top">Rationale</td><td class="convertlinks no-margin" style="white-space:pre-wrap">Dataminimalisatie is een uitgangspunt in de AVG en betekent dat de persoonsgegevens die worden gebruikt zijn beperkt tot het hoogst noodzakelijke. Dit heeft in de context van toegang vooral betrekking op de verklaringen die worden gevraagd aan verklarende partijen over de digitale identiteiten en de eigenschappen die in deze verklaringen zitten. Informatie is ook niet altijd voor alle handelingen binnen een dienst relevant. Het zou daarom niet passend zijn om specifieke verklaringen en informatie op te halen als niet zeker is dat deze ook daadwerkelijk nodig is. Voor veel diensten is het helemaal niet relevant wie de precieze persoon is, welke BSN daarbij hoort en of deze persoon uit Nederland komt of niet. Voor deze diensten volstaat een pseudoniem. Veel belangrijker is het om te weten of de gebruiker over de juiste bevoegdheden beschikt. Opsporingsdiensten hebben wel duidelijk andere informatiebehoeften en bevoegdheden. Daarnaast moet wel rekening worden gehouden met zogenaamde comfortinformatie. Dat is informatie die strikt genomen niet nodig is, maar wel belangrijk om betekenisvol informatie te presenteren naar gebruikers zoals namen van mensen en organisaties.</td></tr><tr><td valign="top">Implicaties</td><td class="convertlinks no-margin" style="white-space:pre-wrap">1. Het is duidelijk wat de wettelijke grondslag is van de gegevensuitwisseling.<br>2. Dienstverleners registreren in de toegangsinfrastructuur welke attributen van entiteiten noodzakelijk zijn om de dienst uit te kunnen voeren.<br>3. Gebruikers hebben voorafgaand aan hun handelen inzicht in de dienst gevraagde attributen (persoonsgegevens) en kunnen zelf besluiten of ze deze willen laten verwerken.<br>4. De toegangsinfrastructuur borgt dat alleen de vooraf voor toegang geregistreerde attributen worden verstrekt.<br>5. Verstrekkers van (voor toegang relevante) attributen weten niet voor welke dienst deze worden gebruikt.<br>6. Afhankelijk van het betrouwbaarheidsniveau van de dienst kunnen gebruikers anoniem, met een pseudoniem of met een bekende identiteit toegang krijgen tot de dienst.<br>7. Als kan worden volstaan met een verklaring (zero knowledge proof) dan worden niet de onderliggende gegevens opgehaald; om te weten of iemand volwassen is hoef je niet zijn geboortedatum te kennen.<br>8. Specifieke verklaringen die relevant zijn voor toegang (inclusief de verklaring over de precieze identiteit van iemand) worden pas opgehaald op het moment dat een gebruiker aangeeft handelingen uit te willen voeren waardoor dit nodig is.<br>9. Bevoegde autoriteiten hebben vanuit toezicht en handhaving de mogelijkheid om pseudoniemen te herleiden naar een natuurlijk persoon of organisatie.</td></tr></tbody></table><b>4. De Nederlandse toegangsinfrastructuur ontzorgt dienstverleners met afspraken, standaarden en voorzieningen</b><br><br><table class="table table-striped table-hover table-condensed"><tbody><tr><td width=200 valign="top">Rationale</td><td class="convertlinks no-margin" style="white-space:pre-wrap">Er kunnen meer authenticatiemiddelen worden toegelaten. Met de nieuwe eIDAS verordening kunnen straks ook European Digital Identity Wallets worden gebruikt. Daarnaast zijn er allerlei machtigingsdiensten die van toepassing kunnen zijn. Het is inefficiënt voor dienstverleners als ieder voor zich met alle authenticatie- en machtigingsdiensten individuele afspraken en koppelingen moeten maken en beheren. De GDI is een verzameling afspraken, standaarden en voorzieningen, waarbij afspraken de voorkeur hebben boven standaarden boven voorzieningen.</td></tr><tr><td valign="top">Implicaties</td><td class="convertlinks no-margin" style="white-space:pre-wrap">1. Er zijn overheidsbrede afspraken en standaarden (koppelvlakspecificaties) waarmee snel kan worden aangesloten op authenticatie- en machtigingsdiensten.<br>2. Authenticatiediensten en machtigingsdiensten conformeren zich aan de overheidsbrede afspraken en standaarden.<br>3. Er zijn voorzieningen die het dienstverleners eenvoudiger maken om aan te sluiten op de toegangsinfrastructuur.<br>4. De toegangsinfrastructuur levert een dienst waarmee voor een voorgedefinieerde set van attributen relevante verklaringen bij bronregisters kunnen worden opgehaald.</td></tr></tbody></table><b>5. Beveiliging is niet afhankelijk van individuen</b><br><br><table class="table table-striped table-hover table-condensed"><tbody><tr><td width=200 valign="top">Rationale</td><td class="convertlinks no-margin" style="white-space:pre-wrap">We gaan er vaak standaard vanuit dat we de overheid kunnen vertrouwen. In de realiteit bestaat de overheid vooral uit mensen en mensen maken fouten. Mensen hebben soms ook verkeerde intenties. Ervaring uit het verleden leert dat veel beveiligingsaanvallen van binnenuit organisaties komen. Daarnaast komen we er ook steeds meer achter dat bepaalde machtshebbers andere morele waarden hanteren waardoor de belangen van individuen eenvoudig opzij kunnen worden geschoven. Rusland en China zijn voorbeelden van landen waarvoor dit prominent geldt, maar er zijn ook allerlei andere landen waar mensen aan de macht komen die er andere waarden op na houden. Beveiliging zou dus ook zoveel mogelijk borgen moeten inbouwen om te beschermen tegen individuele machtshebbers die grenzen willen overschrijden.</td></tr><tr><td valign="top">Implicaties</td><td class="convertlinks no-margin" style="white-space:pre-wrap">1. Er worden technische beveiligingsmaatregelen geïmplementeerd die zijn geautomatiseerd en niet zomaar door individuen kunnen worden gepasseerd.<br>2. Beveiligingsmaatregelen zijn vooraf toetsbaar en achteraf auditeerbaar.<br>3. Er wordt een zero trust beveiligingsmodel gehanteerd waarbij gebruikers en apparaten, zowel binnen als buiten het netwerk, worden behandeld als niet-vertrouwd en voortdurend worden geauthenticeerd en geautoriseerd op basis van factoren zoals apparaatstatus, netwerklocatie, tijd en gedrag.<br>4. Toegang tot diensten en informatie-objecten wordt beperkt tot alleen dat wat nodig is voor de taken van de gebruiker (least priviledge).<br>5. Er worden geen privacy hotspots gecreëerd in systemen van individuele organisaties als dat kan worden voorkomen door bijvoorbeeld pseudonimisering.</td></tr></tbody></table><b>6. Bij toegang voor overheidsmedewerkers wordt op organisatieniveau geautoriseerd</b><br><br><table class="table table-striped table-hover table-condensed"><tbody><tr><td width=200 valign="top">Rationale</td><td class="convertlinks no-margin" style="white-space:pre-wrap">Een overheidsorganisatie die diensten afneemt is zelf verantwoordelijk voor de eigen informatiebeveiliging, en daarmee voor het op de juiste wijze machtigen van eigen medewerkers. Een dienstverlener wil ook liever niets weten over de individuele medewerkers van deze afnemende overheidsorganisatie. Dat zou alleen maar tot een overbodige administratielast leiden.</td></tr><tr><td valign="top">Implicaties</td><td class="convertlinks no-margin" style="white-space:pre-wrap">1. Afnemende organisaties definiëren zelf autorisaties van individuele medewerkers, en moeten daar controleerbaar verantwoording over afleggen.<br>2. Afnemende organisaties zorgen dat verzoeken alleen worden gedaan door daartoe bevoegde medewerkers en applicaties/systemen. <br>3. Autorisatie door een dienstverlener vindt plaats op basis van de identiteit van de overheidsorganisatie waarmee de juridische afspraak tot het afnemen van de dienst is gemaakt.<br>4. Autorisatie door een dienstverlener vindt niet plaats op een verder gedetailleerd niveau dan organisatie, zoals medewerker, afdeling, applicatie of wettelijke taak.<br>5. Een dienstverlener kan alleen maar inzage geven in de organisaties aan wie gegevens zijn verstrekt.<br>6. De naam van de medewerker bij de afnemersorganisatie kan wel als inhoudelijk gegeven worden meegegeven bij het aanroepen van een dienst, bijvoorbeeld om te kunnen tonen op een scherm.<br>7. Als gebruik wordt gemaakt van een intermediair die gegevens inhoudelijk bewerkt dan wordt toegang tot de intermediair verleend op het niveau van de afnemersorganisatie en toegang tot de uiteindelijke dienst op het niveau van de intermediair.</td></tr></tbody></table><b>7. Alle systemen in de keten autoriseren op basis van de identiteit van de burger die de interactie start</b><br><br><table class="table table-striped table-hover table-condensed"><tbody><tr><td width=200 valign="top">Rationale</td><td class="convertlinks no-margin" style="white-space:pre-wrap">Door autorisatie van burgers in alle belangrijke systemen in de keten plaats te laten vinden worden beveiligingsrisico's geminimaliseerd. Het voorkomt dat er halverwege de keten met een generieke digitale identiteit (systeemaccount) toch ongeautoriseerd toegang kan worden verkregen tot persoonsgegevens. Voor autorisatie van overheidsmedewerkers geldt een andere afweging, mede omdat deze toegang niet gaat over toegang tot hun eigen persoonsgegevens.</td></tr><tr><td valign="top">Implicaties</td><td class="convertlinks no-margin" style="white-space:pre-wrap">1. Autorisaties in alle systemen in de keten, zijn gebaseerd op de digitale identiteit van de geauthenticeerde burger.<br>2. De identiteitsverklaring van de geauthenticeerde burger wordt doorgegeven in de keten.</td></tr></tbody></table><b>8. Toegang tot diensten en gegevens is zo laagdrempelig als mogelijk voor het gevraagde betrouwbaarheidsniveau</b><br><br><table class="table table-striped table-hover table-condensed"><tbody><tr><td width=200 valign="top">Rationale</td><td class="convertlinks no-margin" style="white-space:pre-wrap">Veiligheid en gebruikersvriendelijkheid staan op gespannen voet. Het is duidelijk dat een hogere mate van veiligheid meer handelingen van gebruikers vragen. Tegelijkertijd zijn er ook allerlei handelingen in de processen gerelateerd aan toegang die kunnen worden vereenvoudigd, zonder het gebruikers moeilijk te maken. Dit is niet alleen vriendelijker voor de gebruiker, het voorkomt ook dat mensen minder veilige omwegen bedenken om hetzelfde te bereiken. Daarnaast zijn alle digitale handelingen drempels voor minder digitaal vaardigen en zouden ook alternatieve kanalen moeten worden geboden.</td></tr><tr><td valign="top">Implicaties</td><td class="convertlinks no-margin" style="white-space:pre-wrap">1. Het optimaliseren van de interne organisatie van toegangsprocessen bij overheidsorganisaties is minder belangrijk dan het bieden van een optimale klantreis.<br>2. Gebruikers hoeven maar één keer in te loggen voor een bepaald betrouwbaarheidsniveau om gebruik te maken van verschillende diensten die voldoende hebben aan dit niveau.<br>3. Authenticaties worden uitgevoerd op een basisniveau van betrouwbaarheid en pas als een gebruiker een handeling wil uitvoeren die een hoger niveau vraagt dan wordt een aanvullende (step-up) authenticatie uitgevoerd.<br>4. Het liefst kun je iemand per direct digitaal machtigen namens jezelf voor specifieke handelingen, zonder daarvoor allerlei procedures te doorlopen.<br>5. Het zou een standaard optie moeten zijn om iemand te vertegenwoordigen bij het inloggen, en deze vertegenwoordiging zou transparant moeten zijn voor een dienstverlener.</td></tr></tbody></table><h2>3.3 Verdieping: systeem naar systeem toegang</h2><p>Dit verdiepende hoofdstuk gaat dieper in op hoe systemen toegang kunnen krijgen tot andere systemen. Het beschrijft een aantal scenario’s die daarbij relevant zijn, geredeneerd vanuit de technische mogelijkheden die daarbij gebruikt kunnen worden.</p>
<h3>PKIoverheid en Digikoppeling</h3>
<p>
Voor toegang van systemen tot andere systemen is het PKIoverheid afsprakenstelsel ingericht. Dit stelsel maakt gebruik van certificaten, met daarin unieke identificaties van organisaties middels de OIN systematiek. Deze OIN systematiek leunt voor een belangrijk deel op bestaande registraties zoals het Handelsregister. Het is echter ook mogelijk om een OIN aan te vragen, voor restgroepen die niet in het Handelsregister geregistreerd staan. Het gebruik van PKIoverheid vraagt specifieke aandacht voor het periodiek aanvragen en installeren van certificaten.
De Digikoppeling standaard richt zich specifiek op beveiligde uitwisseling van gegevens. Onderdeel daarvan zijn afspraken over hoe wordt omgegaan met authenticatie bij gegevensuitwisseling. Daarbij vooral wordt verwezen naar het gebruik van PKIoverheid certificaten en het tweezijdig gebruik van TLS. Dat betekent dat zowel het zendende systeem als het ontvangende systeem moet beschikken over een PKIoverheid certificaat. 
</p>
<h3>OpenID Connect en OAuth</h3>
<p>
De combinatie OpenID Connect en OAuth wordt tegenwoordig veel gebruikt om namens een gebruiker een ander systeem te benaderen. OpenID Connect is een protocol dat specifiek gericht is op authenticatie en gezien kan worden als een extensie van OAuth. OAuth is een protocol voor autorisatie en specifiek gericht op het autoriseren van het systeem waarmee een gebruiker interacteert, om namens die gebruiker gegevens van die gebruiker op te halen bij een ander systeem. Er zijn Nederlandse profielen opgesteld voor OpenID Connect en OAuth: en NL GOV Assurance profile voor OpenID Connect en NL GOV Assurance profile for OAuth 2.0.
</p>
<p>
Het gebruik van OpenID Connect en OAuth werkt ongeveer als volgt. Een gebruiker voert gebruikersnaam en wachtwoord in en deze worden gecontroleerd bij een OpenID Connect Provider. Na succesvolle met OpenID Connect ontstaan er drie tokens: een ID-token dat een beschrijving geeft van de ingelogde gebruiker, een access token dat gezien kan worden als de authenticatieverklaring en een refresh token dat gebruikt kan worden om het access token te vernieuwen als het is verlopen. De tokens worden door het systeem dat ze heeft verkregen doorgegeven aan het systeem dat wordt aangeroepen. Deze heeft daarmee toegang tot gegevens over de digitale identiteit van de eindgebruiker en weet dat persoonsgegevens die daarbij horen kunnen worden geleverd aan het aanroepende systeem.
</p>
<p>
Op dit moment ondersteunen DigiD en eHerkenning nog geen OpenID Connect, maar de SAML standaard. Dat betekent dat het gebruik van OpenID Connect en OAuth vooralsnog alleen gebruikt kan worden in scenario’s waarin geen DigiD of eHerkenning wordt gebruikt of waarin er een tussenliggende OpenID Connect Provider is ingericht die de SAML tokens vertaalt naar OpenID Connect tokens. Denk daarbij bijvoorbeeld aan scenario’s om toegang te geven aan medewerkers voor het gebruik van systemen van de organisatie van deze medewerker.
</p>
<h3>Federated Service Connectivity</h3>
<p>
De Federated Service Connectivity (FSC) standaard is ontwikkeld in de context van het Common Ground programma voor gemeenten. Het standaardiseert de werking van het NLX component, een tussenliggend component dat het gebruik van API’s vereenvoudigt. De standaard wordt inmiddels ondersteund door verschillende leveranciers en is gepositioneerd als een brede standaard die door alle overheidsorganisaties kan worden gebruikt. Het is voorgesteld als onderdeel van het Digikoppeling profiel voor REST API’s, maar kan in bredere zin worden gebruikt voor gegevensuitwisseling tussen systemen over HTTP.
</p>
<p>
De kern van de FSC standaard is dat het een vertrouwensnetwerk kan creëren tussen systemen door deze te registreren in een directory. Systemen die bekend zijn in de directory kunnen vervolgens aanroepen doen naar andere systemen, waarbij het resulterende berichtenverkeer verloopt over tussenliggende FSC componenten. Er is een tussenliggend component bij het zendende systeem (outway) en een tussenliggend component bij het ontvangende systeem (outway). In deze tussenliggende componenten kan ook extra functionaliteit worden aangeroepen, zoals het loggen van de berichten. Hiervoor wordt een transactie-identificatie gegenereerd, die bij elkaar behorende berichten kan correleren. Vanuit het perspectief van toegang is met name relevant dat het mogelijk is om machtigingen tussen systemen toe te kennen. Hierdoor kan een systeem van een derde partij (bijvoorbeeld een SaaS leverancier) een machtiging ontvangen om namens een overheidsorganisatie gebruik te maken van een ander systeem. Dit voorkomt dat er sleutels van certificaten aan deze derde partij moeten worden verstrekt, wat vanuit beveiligingsperspectief onwenselijk is.</p>
<h3>Gegevensruimtes</h3>
<p>
Gedreven vanuit de Europese datastrategie is er veel aandacht voor gegevensruimtes (data spaces). Dit zijn afsprakenstelsels en tevens vertrouwensnetwerken waarbinnen gegevens tussen systemen kunnen worden uitgewisseld. Er zijn verschillende partijen die hierop zijn ingesprongen en die oplossingen bieden om deze gegevensruimten te ondersteunen. De International Data Spaces Association heeft een referentie-architectuur ontwikkeld (IDS RAM), die ook wordt ondersteund door generieke softwarecomponenten en een uitwisselprotocol. Daarnaast zijn er andere initiatieven zoals iShare en GAIA-X die specificaties en/of oplossing bieden. Een uitgebreider overzicht van dit soort initiatieven is beschikbaar in de verkenning die Geonovum heeft uitgevoerd. 
</p>
<p>
Een gemeenschappelijk vertrekpunt bij al deze initiatieven is datasoevereiniteit, wat betekent dat gegevenseigenaren zelf willen kunnen beslissen over het beschikbaar stellen van hun gegevens. Als gevolg daarvan bieden ze allemaal gemeenschappelijke diensten voor toegang, waarbij vooral gebruik wordt gemaakt van (profielen op) internationale standaarden. Uitgangspunt daarbij is dat voorwaarden en regels van data-aanbieders zowel mogelijk geautomatiseerd worden gecontroleerd als een afnemer om gegevens vraagt. Een aantal initiatieven biedt daarbij ondersteuning voor policy based access control, waarbij voorwaarden zoveel mogelijk in machineleesbare vorm als autorisatieregels zijn beschreven zodat ze geautomatiseerd kunnen worden getoetst. In onderstaande figuur is de essentie van policy bases access control beschreven aan de hand van de begrippen i de veelgebruikte XACML standaard.
</p>
<p><img src="https://minbzk.github.io/gdi-toegang/images/xacml.jpg"></p>
<p>
In policy based access control zijn er verschillende componenten. De autorisatieregels (policies) worden beheerd in een Policy Administration Point (PAP). Ze worden gebruikt in een Policy Decision Point (PDP) die ze interpreteert om er een autorisatiebeslissing op te baseren. Deze beslissing wordt afgedwongen in een Policy Enforcement Point (PEP) naar aanleiding van een verzoek dat wordt gesteld door een systeem. Het Policy Information Point (PIP) stelt hiervoor informatie over de digitale identiteit beschikbaar. Naast een autorisatiebeslissing levert het PEP ook verplichtingen (obligations) op, die leiden tot specifieke acties die randvoorwaardelijk zijn om toegang te kunnen krijgen. Voorgaande begrippen worden vaak ook breder gebruikt in de context van toegang. Ze vormen een soort referentie-architectuur voor toegang.
</p>
<p>
In de IDS RAM wordt aanvullend op access control gesproken over usage control. Dit is een uitgebreidere vorm van toegangscontrole waarbij controles ook aan de kant van de afnemer plaats vinden. Deze verregaande vorm van controle stelt dus allerlei eisen aan de afnemer. Deze worden in die architectuur voor een belangrijk deel geborgd in de connector van de afnemer. Connectoren zijn een kernonderdeel van die architectuur en de plaats waar aan de kant van aanbieder en afnemer allerlei functionaliteit zoals controles kunnen worden ingebouwd. Naar verwachting zal usage control alleen in hele specifieke contexten relevant zijn, waarin hele hoge eisen worden gesteld aan de beveiliging van gegevens.
</p> 
<p><img src="https://minbzk.github.io/gdi-toegang/images/usagecontrol.jpg"></p>
<h3>EDI Wallet</h3>
<p>
De European Digital Identity Wallet zal in de toekomst ook gebruikt kunnen worden voor communicatie tussen (systemen van) organisaties. Hoe dit precies zal werken is nog niet duidelijk, maar naar verwachting zal dat grotendeels analoog werken aan hoe deze wallet door burgers gebruikt zal worden. Dat betekent dat de wallet ook als authenticatiemiddel kan worden ingezet om toegang te krijgen tot systemen.</p>
<h2>3.4 Veranderinitiatieven</h2><p>De domeinarchitectuur beschrijft veranderinitiatieven die worden voorgesteld omdat ze voortvloeien uit zaken in de architectuur. Het zijn in eerste instantie alleen voorstellen en ze zijn ook nog niet voorzien van informatie over kosten en baten. Ze zijn vooral input voor portfoliomanagement en programmering, in het kader waarvan kosten en baten kunnen worden uitgewerkt.</p><table class="table table-striped table-hover table-condensed"><tbody><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-f7bfe9749f2d4f56a5877841cac332d6.html">Gezaghebbende bronnen voor restgroepen aanwijzen en ontsluiten</a></td><td class="convertlinks no-margin tweedekolom" style="white-space:pre-wrap">Er zijn allerlei organisatie-restgroepen die niet door eHerkenning worden ondersteund, met name doordat ze niet zijn ingeschreven in het handelsregister. Het is niet nodig dat er één register komt waarin al deze restgroepen worden geregistreerd en beheerd. Het is eenvoudiger en meer toekomstbestendig om bestaande registers aan te wijzen als gezaghebbende bron en de gegevens in deze bronnen beschikbaar te stellen in de vorm van verifieerbare verklaringen. Er zouden daarom voor de verschillende restgroepen bronnen moeten worden aangewezen. Deze bronnen zouden dan beschikbaar moeten zijn voor breder gebruik en aangesloten op eHerkenning. </tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-d0f151a4be2047ecbc2019f47e419fc5.html">Implementatie van de FSC standaard</a></td><td class="convertlinks no-margin tweedekolom" style="white-space:pre-wrap">De FSC standaard biedt standaard mogelijkheden voor veelvoorkomende uitdagingen bij het delen van gegevens tussen organisaties, met name het verstrekken van machtigingen voor systeem-systeem koppelingen. Er ligt een voorstel om Digikoppeling als basis te gebruiken voor het Digikoppeling API profiel. Als dit voorstel wordt goedgekeurd dan zal aandacht moeten worden gegeven aan de brede implementatie van deze standaard bij overheidsorganisaties.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-4838d4ce599148b3bd430711a296b3d4.html">Migratie van SAML naar OpenID Connect</a></td><td class="convertlinks no-margin tweedekolom" style="white-space:pre-wrap">De positie van de SAML standaard zoals ondersteund door DigiD en eHerkenning is in de markt inmiddels ingenomen door OpenID Connect. Er zou dan ook een migratie naar OpenID Connect ingezet moeten worden.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-82087c95385c4244a8993e31eb05b8a8.html">Onderzoek aansluiting bij Europese certificaatstandaarden</a></td><td class="convertlinks no-margin tweedekolom" style="white-space:pre-wrap">We zouden als Nederland maximaal moeten aansluiten bij internationale standaarden en afspraken. Voor certificaten zijn er standaarden en afspraken in de context van eIDAS waarop aangesloten kan worden (QWAC’s en QESeals). Daarnaast ontstaat er in deze context de mogelijkheid om de EDI wallet te gebruiken voor gegevensuitwisseling tussen organisaties. De vraag is in hoeverre het PKIoverheid stelsel nog nodig en wenselijk is in deze nieuwe eIDAS context. Daarbij is het onderscheid tussen natuurlijk personen en niet-natuurlijk personen belangrijk.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-61dc33c76ec94288b37d10018c2e8caa.html">Onderzoek toekomstige inrichting van machtigen</a></td><td class="convertlinks no-margin tweedekolom" style="white-space:pre-wrap">Het is wenselijk om te onderzoeken hoe met (vrijwillig) machtigen in de toekomst zou moeten worden omgegaan. Er zijn allerlei behoeften aan meer uitbreide vormen van machtigen die nu niet worden ondersteund, zoals het machtigen voor een zaak. Is het wenselijk om eHerkenning en/of DigiD machtigen uit te breiden met alle veelvoorkomende vormen van machtigen? Het onderzoek zou zich moeten richten op het verzamelen van de eisen en wensen en het bepalen of een centrale of federatieve oplossing wenselijk is. Mogelijk kan dit ook met de EDI wallet worden ondersteund.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-75a11a6464244610b8679b4ccf487a9c.html">Onderzoeken authenticatiemiddel zonder BSN</a></td><td class="convertlinks no-margin tweedekolom" style="white-space:pre-wrap">Er zou een betrouwbaar authenticatiemiddel moeten zijn die het mogelijk maakt om zonder BSN in te loggen. Er zijn situaties waarin de dienstverlener deze BSN niet mag verwerken. Voor het nieuwe stelse toegang zullen in ieder geval ook private gebruik willen kunnen maken van publieke middelen. Dat zou een uitbreiding van DigiD kunnen zijn (met toepassing van polymorfe pseudonimisering), maar het kan ook een ander authenticatiemiddel zijn zoals de EDI wallet. Het bepalen van de oplossingsrichting vraagt nader onderzoek.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-d9b8e51c53c74a589f8dadf156c1786c.html">Vertegenwoordigen bewindvoerders, curatoren en mentoren</a></td><td class="convertlinks no-margin tweedekolom" style="white-space:pre-wrap">Bewindvoerders, curatoren en mentoren zouden als vertegenwoordiger moeten kunnen optreden. De gezaghebbende bron voor beschermingsbewind is het WvR register van de Raad voor de Rechtspraak. Een aansluiting op dit register reeds gerealiseerd, maar deze moet nog wel door de toegangsinfrastructuur breed toegankelijk worden gemaakt.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-dff8144cfd17470facd69310dc510c53.html">Vertegenwoordigen van nabestaanden</a></td><td class="convertlinks no-margin tweedekolom" style="white-space:pre-wrap">Professionele partijen die mogen handelen na het overlijden van iemand moeten toegang kunnen krijgen tot digitale diensten namens de overledene. Er is inmiddels een oplossing beschikbaar voor de Belastingdienst. Er is een bredere voorziening gewenst. De toegangsinfrastructuur moet op deze voorziening worden aangesloten.</tr></tbody></table><p style="font-size:5px;text-align:right"></p></div></div></body></html>