<html class="frame"><head><meta http-equiv="Content-Type" content="text/html;charset=utf-8"><title>Veranderinitiatieven</title><script type="text/javascript" src="../../lib/jquery/jquery.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><script type="text/javascript" src="../../lib/bootstrap/js/bootstrap-3.3.2.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><link type="text/css" rel="stylesheet" href="../../css/model.css"><script type="text/javascript" src="../../js/frame2.js"></script></head><body><style>p,ul,ol {font-size: 14px;}h1 {color: #000088;font-family: "Open Sans","Helvetica Neue",Helvetica,Arial,sans-serif;font-size: 150%;font-weight:bold;}h2 {color: #000088;font-family: "Open Sans","Helvetica Neue",Helvetica,Arial,sans-serif;font-size: 120%;font-weight:bold;}h3 {color: #000088;font-family: "Open Sans","Helvetica Neue",Helvetica,Arial,sans-serif;font-size: 110%;font-weight:bold;}li {list-style: disc;}</style><div class="panel panel-default root-panel"><div class="panel-heading root-panel-heading"><b>Veranderinitiatieven</b></div><div class="panel-body root-panel-body"><b>FSC standaardiseren</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">De Federated Service Connectivity (FSC) standaard biedt standaard mogelijkheden voor veelvoorkomende uitdagingen bij het veilig en betrouwbaar delen van gegevens tussen organisaties. Het biedt functionaliteit voor het kunnen machtigen van organisaties. Het zou als voorstel moeten worden ingediend bij Forum Standaardisatie zodat deze overheidsbreed aanbevolen of verplicht wordt.</td></tr></tbody></table><b>Migratie van SAML naar OpenID Connect</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">De positie van de SAML standaard zoals ondersteund door DigiD en eHerkenning is in de markt inmiddels ingenomen door OpenID Connect. Er zou dan ook een migratie naar OpenID Connect ingezet moeten worden.</td></tr></tbody></table><b>Onderzoek aansluiting bij Europese certificaatstandaarden</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">We moeten als Nederland maximaal aansluiten bij internationale standaarden en afspraken. Dit creëert mogelijk een oplossing voor de huidige problemen met de uitwisseling van vertrouwelijke gegevens met andere landen op basis van PKI-overheid. Voor certificaten zijn er standaarden en afspraken in de context van eIDAS waarop aangesloten moet worden. Daarnaast ontstaat er in deze context de mogelijkheid om de EDI wallet te gebruiken voor gegevensuitwisseling tussen organisaties. Het onderzoek moet ook inzicht geven in de relatie tussen PKIoverheid en de europese afspraken en standaarden. Daarnaast is het onderscheid tussen natuurlijk personen en niet-natuurlijk personen belangrijk.</td></tr></tbody></table><b>Onderzoek automatisering controle gebruiksvoorwaarden</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">Er bestaan mogelijkheden om gebruiksvoorwaarden om te zetten in autorisatieregels die geautomatiseerd gecontroleerd kunnen worden. Hiermee is verdergaande automatisering van uitwisseling tussen aanbieders en afnemers mogelijk. Er is onderzoek nodig om te bepalen in hoeverre dit een bredere behoefte is bij overheidsorganisaties, hoe ver dit soort controles zouden moeten gaan en hoe dit technisch kan worden ingericht. Zo is het bijvoorbeeld mogelijk om ook aan de kant van de afnemer en gebruiker dergelijke controles uit te voeren. Verder zijn er verschillende standaarden die kunnen worden gebruikt zoals de XACML standaard, de ODRL standaard, de Rego taal van de Open Policy Agent (OPA), MYDATA of de Usage Contract Language van de International Data Spaces Association.</td></tr></tbody></table><b>Onderzoek toekomstige inrichting van machtigen</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">Het is wenselijk om te onderzoeken hoe met (vrijwillig) machtigen in de toekomst zou moeten worden omgegaan. Er zijn allerlei behoeften aan meer uitbreide vormen van machtigen die nu niet worden ondersteund, zoals het machtigen voor een zaak. Is het wenselijk om eHerkenning en/of DigiD machtigen uit te breiden met alle veelvoorkomende vormen van machtigen? Het onderzoek zou zich moeten richten op het verzamelen van de eisen en wensen en het bepalen wat centraal en wat decentraal vastgelegd zou moeten worden. Er moet expliciet rekening worden gehouden met de relatie met de EDI-wallet. Deze zal ook vertegenwoordiging en machtigen moeten ondersteunen voor burgers die andere burgers of bedrijven vertegenwoordigen.</td></tr></tbody></table><b>Onderzoeken identificatiemiddel zonder BSN</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">Er zou een betrouwbaar identificatiemiddel moeten zijn die het mogelijk maakt om zonder BSN in te loggen. Er zijn situaties waarin de dienstverlener deze BSN niet mag verwerken. Voor het nieuwe stelsel toegang zullen in ieder geval ook private gebruik willen kunnen maken van publieke middelen. Dat zou een uitbreiding van DigiD kunnen zijn (met toepassing van polymorfe pseudonimisering). Het kan ook zijn dat hier alleen de EDI wallet voor wordt gepositioneerd, waarmee het ook mogelijk wordt om met een pseudoniem in te loggen. Het bepalen van de oplossingsrichting vraagt nader onderzoek.</td></tr></tbody></table><b>Restgroepen ondersteunen</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">Er zijn allerlei organisatie-restgroepen die niet door eHerkenning worden ondersteund, met name doordat ze niet zijn ingeschreven in het handelsregister. Er is een entiteitenregister voorzien waarin deze restgroepen kunnen worden beheerd. Tegelijkertijd is het niet per definitie nodig en haalbaar dat er één register komt. Er kunnen ook bestaande registers worden aangewezen en ontsloten. Dit zou expliciet moeten worden onderzocht.</td></tr></tbody></table><b>Standaardiseren dienstencatalogi</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">Er moet worden onderzocht of de dienstencatalogi van DigiD en eHerkening kunnen worden vereenvoudigt door gebruik te maken van een meer gestandaardiseerde lijst van diensten. Het gebruik van de Uniforme Productnamenlijst ligt daarbij voor de hand.</td></tr></tbody></table><b>Vertegenwoordigen bewindvoerders, curatoren, mentoren en ouderlijk gezag</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">Bewindvoerders, curatoren, mentoren en mensen die ouderlijk gezag hebben zouden als vertegenwoordiger moeten kunnen optreden. De gezaghebbende bron voor beschermingsbewind is het WvR register van de Raad voor de Rechtspraak. Een aansluiting op dit register reeds gerealiseerd, maar deze moet nog wel door de toegangsinfrastructuur breed toegankelijk worden gemaakt.</td></tr></tbody></table><p style="font-size:5px;text-align:right"></p></div></div></body></html>